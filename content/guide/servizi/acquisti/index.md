---
title: "Acquisto di materiale informatico"
summary: "Devi acquistare del materiale informatico con fondi di ricerca e non sai come fare? Leggi questa guida."
showSummary: true
description: "Tutto quello che devi sapere per poter effettuare un acquisto di materiale informatico con fondi di ricerca"
#categories: ["Rete"]
tags: ["acquisti", "servizi"]
date: 2025-04-10
draft: false
#showauthor: true
#authors:
#    - max
---

Tutti gli acquisti di materiale informatico del DSCG, di qualunque tipologia, posso essere fatti esclusivamente in due modi:

1. Aderendo alle **convenzioni** attive presenti su [Intercenter](https://intercenter.regione.emilia-romagna.it/servizi-pa/convenzioni/convenzioni-ordinate-per-categoria-merceologica/convenzioni-attive-categoria-hardware-software-servizi-ict) o [Consip](https://www.acquistinretepa.it/opencms/opencms/vetrina_iniziative.html?filter=CO)
2. Effettuando un acquisto diretto sul portale **Acquisti in rete PA**

Non sono previste altre modalità.

**Le convenzioni**, se attive, **hanno precedenza sull'acquisto diretto**.
È possibile non aderire alla convenzione **solo** se i prodotti offerti **non rispondono adeguatamente alle esigenze tecniche specifiche**. In tal caso, è richiesto al docente di fornire una motivazione dettagliata, includendo anche dati tecnici quantitativi e un confronto con parametri di benchmark.

## Acquisto di PC in convenzione

La convenzione Intercenter *Acquisto e noleggio PC Desktop e PC Notebook 11* (scadenze: 19/06/2025 per i notebook, 05/10/2025 per i desktop) propone notebook e desktop Lenovo di fascia medio-alta con relativi accessori.

Per semplificare le procedure amministrative, **il DSCG promuove due campagne annuali di acquisto cumulativo di PC**: una in primavera e una in autunno. Ti invitamo, se possibile, pianificare i tuoi acquisti tenendo conto di queste due campagne.

Per conoscere i prezzi e le caratteristiche tecniche dei prodotti offerti in convenzione consulta la pagina della convenzione [Acquisto e noleggio PC Desktop e PC Notebook 11](https://intercenter.regione.emilia-romagna.it/servizi-pa/convenzioni/convenzioni-attive/2023/pc-desktop-11/acquisto-e-noleggio-pc-desktop-e-pc-notebook-11) dove sono presenti i listini e le schede tecniche.

In caso di urgenza è possibile acquistare PC al di fuori dalle campagne di acquisto promosse dal DSCG. In tal caso ti chiediamo di compilare il modulo [Dati necessari per acquisti informatici](https://docs.google.com/forms/d/e/1FAIpQLSfpZtKP5Hq1NKI66wTgQ2Ii1EOh0U9hspbGMWs7Uvldy4N4TQ/viewform).


## Acquisti di minuterie informatiche

Per minuterie informatiche non presenti nelle convenzioni (es. hard disk, RAM, puntatori, ecc.) con spesa inferiore a 400€, gli acquisti possono essere effettuati solo durante le due campagne annuali promosse dal DSCG.

Per gli accessori già presenti in convenzione, l'acquisto può avvenire in qualsiasi momento. Tuttavia, nei limiti del possibile, si raccomanda di pianificare gli ordini in occasione delle due campagne annuali.

## Acquisti di toner

Gli acquisti di toner devono essere effettuati esclusivamente durante la campagna di acquisto cumulativo promossa dal DSCG, che di norma si svolge a settembre.
