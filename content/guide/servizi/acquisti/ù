---
title: "Acquisto di materiale informatico"
summary: "Devi acquistare del materiale informatico con fondi di ricerca e non sai come fare? Leggi questa guida."
showSummary: true
description: "Tutto quello che devi sapere per poter effettuare un acquisto di materiale informatico con fondi di ricerca"
#categories: ["Rete"]
tags: ["acquisti", "servizi"]
date: 2025-04-10
draft: false
#showauthor: true
#authors:
#    - max
---

Tutti gli acquisti di materiale informatico del DSCG, qualunque esso sia, posso essere fatti esclusivamente in due modi: aderendo alle **convenzioni** attive presenti su [Intercenter](https://intercenter.regione.emilia-romagna.it/servizi-pa/convenzioni/convenzioni-ordinate-per-categoria-merceologica/convenzioni-attive-categoria-hardware-software-servizi-ict) o [Consip](https://www.acquistinretepa.it/opencms/opencms/vetrina_iniziative.html?filter=CO), effettuando un acquisto diretto sul portale **Acquisti in rete PA**. Non ci sono altre vie.

**Le convenzioni**, se presenti, **devono sempre essere preferite ad un acquisto diretto**. È possibile non aderire alle convenzioni solo nel caso in cui le caratteristiche tecniche dei prodotti offerti non siano adeguate a soddisfare le esigenze specifiche. In questo caso, il docente, dovrà motivare dettagliatamente la mancata adesione alla convenzione anche con aspetti tecnici quantitativi supportati dal confronto con parametri di benchmark.


## Acquisto di PC in convenzione

La convenzione Intercenter *Acquisto e noleggio PC Desktop e PC Notebook 11* (scadenza 19/06/2025 per i notebook, scadenza 05/10/2025 per i desktop) propone notebook e desktop Lenovo di fascia medio alta con relativi accessori.

Per sveltire le pratiche amministrative, **il DSCG effettua due campagne di acquisto di PC in convenzione**, una in primavera e una in autunno. Se possibile, pianifica i tuoi acquisti tenendo conto di queste due iniziative.

Per avere una stima dei prezzi di tutti i prodotti offerti in convenzione visita la pagina della convenzione [Acquisto e noleggio PC Desktop e PC Notebook 11](https://intercenter.regione.emilia-romagna.it/servizi-pa/convenzioni/convenzioni-attive/2023/pc-desktop-11/acquisto-e-noleggio-pc-desktop-e-pc-notebook-11) e consulta i listini e le schede tecniche presenti in fondo alla pagina.

In casi urgenti, per l'acquisto di PC fuori dalle campagne di acquisto promosse dal DSCG, compila il modulo [Dati necessari per acquisti informatici](https://docs.google.com/forms/d/e/1FAIpQLSfpZtKP5Hq1NKI66wTgQ2Ii1EOh0U9hspbGMWs7Uvldy4N4TQ/viewform).


## Acquisti di minuterie informatiche

Gli acquisti di minuterie informatiche relativi a prodotti non presenti nelle convenzioni (es. hard disk, espansioni di ram, puntatori ecc.), se inferiori ad una spesa di 400€ possono essere fatti solo aderendo alle 2 campagne di acquisto promosse dal DSCG (primavera e autunno). Accessori prensenti in convenzione, anche per importi bassi, possono essere acquistati in qualunque momento, tuttavia, nei limiti del possibile, si chiede la cortesia di pianificare gli acquisti e attendere le due campagne annue promosse dal DSCG.
