---
title: "Come ottenere le credenziali UNIMORE"
summary: "Che tu stia organizzando un evento, che tu debba frequentare il DSCG per un periodo di tempo, in questa guida puoi trovare come ottenere le credenziali UNIMORE"
showSummary: true
description: "Come ottenere le credenziali UNIMORE"
#categories: ["Rete"]
tags: ["identity", "servizi"]
date: 2025-03-19
draft: false
#showauthor: false
#authors:
#  - max
---

## Credenziali per un utente

Le credenziali UNIMORE per il personale strutturato, per ricercatori a tempo determinato, per assegnisti e per dottorandi sono rilasciate direttamente dagli uffici competenti dell’amministrazione centrale. Per tutti gli altri casi le credenziali possono essere richieste via email, dal docente di riferimento, ai referenti identity del Dipartimento di Scienze Chimiche e Geologiche: Massimo Barbieri e Simona Piaggi.

Nell’email di richiesta di credenziali per un utente esterno si prega di indicare la **data di inizio e fine dell’incarico** che coinciderà con la data di attivazione dell’account e il **tipo di incarico** che lega il collaboratore ad UNIMORE scegliendolo dal seguente elenco:

- COLLABORATORE COORDINATO CONTINUATIVO
- COLLABORATORE DI RICERCA (a titolo gratuito)
- COLLABORATORE IN SPIN OFF
- COMPONENTE ORGANI COLLEGIALI
- CONVENZIONATO (clienti delle convenzioni)
- CULTORE DELLA MATERIA
- DIPENDENTE ALTRA UNIVERSITA
- DIPENDENTE ALTRO ENTE DI RICERCA
- DIPENDENTE AZIENDA POLICLINICO (senza VPN)
- DIPENDENTE DI ALTRA AZIENDA SANITARIA
- DOTTORANDO DI ALTRA UNIVERSITA
- Didattica integrativa (conferibile a Dottorandi e Assegnisti)
- Docente Interateneo
- Docente a contratto
- Docente in convenzione
- Esse3PA
- FORNITORE (dipendente o titolare delle ditte fornitrici)
- FREQUENTATORE BIBLIOTECA
- Insegnamento in scuole di specialità e master
- Interinale
- LAUREATO FREQUENTATORE
- LAVORATORE OCCASIONALE (contratto personale senza partita IVA)
- LIBERO PROFESSIONISTA (Contratto personale con partita IVA)
- MANUTENTORE
- OSPITE (di solito di lunga durata)
- OSPITE CON ACCESSO AL SERVIZIO VPN
- PROFESSORE FUORI RUOLO Esterno
- Personale ARESTUD
- Personale International Welcome Desk
- Personale MORE service
- Personale Tecnico-Amministrativo
- Professore emerito
- RAPPRESENTANTE STUDENTI
- Referente Moodle
- Referente Teams
- Referente informatico
- SENIOR PROFESSOR
- SPECIALIZZANDI DA SEDI CAPOFILA
- STAGISTA
- STUDENTE 150 ORE
- STUDENTE DI ALTRA UNIVERSITA
- SUPERVISORE SISS
- SUPPLENTE DOCENTE
- Supporto didattica lingue
- TIROCINANTE DI DIPARTIMENTO
- TIROCINANTE SCUOLE SUPERIORI
- TITOLARE DI BORSA DI STUDIO
- Tutor
- Tutor di tirocinio
- VISITING PROFESSOR

Una volta forniti questi dati i referenti informatici risponderanno con un link che potrà essere usato in due modi a seconda che l'utente che deve ottenere le credenziali sia provvisto di SPID oppure no:

1. **L’utente ha lo SPID.** Il docente può inoltrare il link all’utente che necessita delle credenziali. Qualora sia provvisto di SPID, non dovrà fare altro che fare il login con lo SPID e autorizzare UNIMORE a gestire i suoi dati.

2. **L’utente NON ha lo SPID.** Il docente può inoltrare il link all’utente, se non è provvisto di SPID, potrà caricare manualmente i propri dati e creare l’anagrafica su UNIMORE. Questo vale anche per gli utente stranieri non provvisti di codice fiscale: il sistema di precaricamento provvederà a generare un codice fiscale sulla base dei dati inseriti

Una volta creata l’anagrafica, i referenti informatici assoceranno all’utente un incarico che permetterà di attivare le credenziali UNIMORE. L’utente appena registrato riceverà una email automatica con le istruzioni da seguire per recuperare la password di accesso.

## Credenziali per eventi


### CASO 1: I partecipanti devono usare solo la wifi

Se i partecipanti all’evento che organizzi hanno solo la necessità di connettersi alla rete wifi, è possibile che tu non debba fare nulla. La rete WiFi UNIMORE fa parte della rete federata EDUROAM alla quale utenti provenienti da altri enti federati posso connettersi con le loro credenziali personali dell’ente di provenienza.

Se organizzi un evento e prevedi che un certo numero di partecipanti abbia necessità di utilizzare la rete wifi e non sia in possesso di credenziali della rete federata EDUROAM, contatta massimo.barbieri@unimore.it o simona.piaggi@unimore.it qualche giorno prima indicando:

- Numero degli account necessari (meglio eccedere un po’)
- Titolo dell’evento
- Responsabile dell’evento
- Data di inizio e fine dell’evento

Sulla base dei dati inviati verrà creato il tuo evento su https://selfaccess.unimore.it ti verranno fornite le istruzioni che potrai dare a tutti i partecipanti all’evento per crearsi in autonomia le proprio credenziali di accesso valide per la sola durata dell’evento.

### CASO 2: I partecipanti devono usare PC UNIMORE

Se i partecipanti all’evento che stai organizzando devono utilizzare i PC della rete UNIMORE, come ad esempi i PC dell’aula informatica, contatta massimo.barbieri@unimore.it o simona.piaggi@unimore.it qualche settimana prima dell’evento indicando:

- Numero degli account necessari (meglio eccedere un po’)
- Titolo dell’evento
- Responsabile dell’evento
- Data di inizio e fine dell’evento
- Indica se i partecipanti dovranno usare le macchine virtuali dell’aula informatica

Nei giorni successivi alla richiesta verranno generate le credenziali che ti verranno consegnate in un file PDF contenente una coppia di username e password per ogni pagina e le relative istruzioni per l’attivazione. Il responsabile dell’evento dovrà stampare le credenziali ricevute, consegnandone una ad ogni partecipante, avendo cura di raccogliere, per ciascun partecipante, documento di identità e codice fiscale, segnando su un file o documento cartaceo l’identificativo dell’account consegnato. I documenti raccolti e il file con l’associazione partecipante all’evento, account consegnato, dovranno essere conservati dal responsabile dell’evento per 5 anni.

