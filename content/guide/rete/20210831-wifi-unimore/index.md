---
title: "La rete wifi UNIMORE/EDUROAM: come sfruttarla al massimo"
summary: "Tutto quello che devi sapere per sfruttare la massimo la rete wifi UNIMORE/EDUROAM presente al DSCG"
showSummary: true
description: "Il disco di rete Dati DSCG (s:) è uno spazio di archiviazione condiviso collocato sui server dei servizi informatici di Ateneo. In questa guida puoi scoprire come utilizzarlo."
#categories: ["Rete"]
tags: ["rete", "wifi"]
date: 2021-08-31
draft: false
#showauthor: false
#authors:
#  - max
---

## Copertura della rete wifi presso MO-51

Nell’edificio MO-51 sono presenti diverse antenne wifi che sono state distribuite dal Sirs in modo da coprire con la rete wireless aule, laboratori didattici, sala studenti e le zone dedicate agli studi. La potenza del segnale non è omogenea in tutti i locali ma varia in base alla distanza fra il dispositivo che si vuole connettere e l’antenna. La presenza di porte, tramezze o angoli influiscono negativamente sulla potenza del segnale.

## Come si accede alla rete wifi

Le antenne wifi si presentano al pubblico in due modi: come UNIMORE o come EDUROAM.

Se accedi all’antenna come UNIMORE e tenti di navigare in internet verrai prima reindirizzato alla pagina di autenticazione. Accedendo in questo modo sarà creata una sessione di connessione che ha una durata
limitata nel tempo. Scaduta la sessione sarà necessario effettuare di nuovo l’autenticazione.

Accedendo alle antenne come EDUROAM l’autenticazione viene richiesta al momento della connessione con l’antenna e la connessione non ha una scadenza. EDUROAM (education roaming) è una federazione di accessi wireless a disposizione degli utenti di università e centri di ricerca. EDUROAM permette a studenti, docenti e personale della nostra università di connettersi al wifi di tutte le università ed enti di ricerca aderenti con le credenziali unimore. Viceversa i visitatori di altre istituzioni membre di eduroam possono connettersi al wifi unimore con le credenziali della loro sede di origine.

La rete EDUROAM è più flessibile e, poiché la connessione avviene automaticamente al rilevamento dell’antenna, è preferibile alla rete UNIMORE. [Segui le istruzioni seguenti](http://www.sia.unimore.it/site/home/eduroam.html) per collegarti alla rete EDUROAM con il tuo dispositivo.

Link utili:

- [Istruzioni per connettersi a EDUROAM](http://www.sia.unimore.it/site/home/eduroam.html)
- [Ulteriori informazioni su EDUROAM](http://www.servizi.garr.it/eduroam)

i
## Cosa fare se un ospite non ha credenziali EDUROAM

Se un ospite senza credenziali EDUROAM desidera accedere alla nostra rete wifi è necessario contattare un referente identity e richiedere la creazione di una identità UNIMORE. Consulta la guida Come ottenere le credenziali UNIMORE

## Se organizzo un workshop come offro la connessione ai partecipanti?

Se organizzi un workshop e prevedi che un certo numero di partecipanti non sia in possesso di credenziali EDUROAM, contatta massimo.barbieri@unimore.it o simona.piaggi@unimore.it qualche settimana prima indicando il numero di account necessari, e i dettagli sul workshop. Riceverai via email le istruzioni da consegnare ai partecipanti per effettuare autonomamente la registrazione e ottenere le credenziali di accesso alla rete wifi che saranno valide per tutta la durata dell’evento.

