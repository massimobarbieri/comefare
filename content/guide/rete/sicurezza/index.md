---
title: "Sicurezza informatica DSCG"
summary: "Tutto quello che devi sapere sulle politiche di sicurezza informatica adottate dal DSCG"
showSummary: true
description: "Tutto quello che devi sapere sulle politiche di sicurezza informatica adottate dal DSCG"
#categories: ["Rete"]
tags: ["rete", "sicurezza"]
date: 2025-04-23
draft: false
#showauthor: false
#authors:
#  - max
---

## Misure Minime di Sicurezza
Il Dipartimento di Scienze Chimiche e Geologiche (DSCG) adotta le Misure Minime di Sicurezza (MMS) richiesta da [UNIMORE](https://www.sicurezzaict.unimore.it/), che a sua volta adotta le misure di sicurezza richieste da [AgID](https://www.agid.gov.it). Le politiche di sicurezza del DSCG sono descritte in modo dettagliato nel documento disponibile nel disco di rete (s:) *\Pubblica\_Ammchimgeo\INFORMATICA\Sicurezza\_Informatica* (Se non sai come accedere al disco consulta la guida [Accedere al disco di rete Dati DSCG (s:)](/guide/rete/accedere-al-disco-s/)). Il documento viene redatto periodicamente con le modifiche alle misure di sicurezza che possono avere 3 livelli: Minimo (M), Standard (S) e Alto (A). Nella rete del DSCG il livello di sicurezza Minimo è sempre raggiunto, ma in alcuni casi viene applicato il livello Standard o Alto.

## Raccomandazioni di sicurezza informatica

Per quanto riguarda le raccomandazioni generali di sicurezza informatica valide per gli utenti e per gli amministratori locali si rimanda al documento UNIMORE ["RACCOMANDAZIONI DI SICUREZZA INFORMATICA"](https://www.sicurezzaict.unimore.it/wp-content/uploads/2024/06/2024-raccomandazioni-di-sicurezza-ICT.pdf) redatto da Gruppo Sicurezza ICT della Direzione Sistemi
Informativi (Ufficio RTD) e Assicurazione Qualità.

## Cosa fare in caso di incidente informatico

Il C.d.A. ha approvato il nuovo documento di ["Gestione degli incidenti di sicurezza"](https://www.sicurezzaict.unimore.it/2024/07/16/pol01-politica-di-gestione-degli-incidenti-di-sicurezza/)  che spiega in modo dettagliato come comportarsi in caso di incidenti informatici, o sospetti tali, al quale si rimanda.

Tutti gli incidenti informatici (virus, malware, fuga di dati o credenziali, data breach, compromissione di sistemi ecc.) devono essere **comunicati tempestivamente via mail al Referente di Sicurezza della struttura**, che per il Dipartimento di Scienze Chimiche e Geologiche è Massimo Barbieri, il quale avviserà prontamente il CSIRT, punto unico di contatto presso la Direzione Sistemi Informativi di Ateneo, per intraprendere tutte le azioni necessarie per contenere eventuali danni o rischi per altri apparati.

## Posso diventare amministratore locale della mia macchina?

Diventare amministratori locali del proprio PC comporta diverse responsabilità ed è necessario dichiarare nel modulo di richiesta quanto segue:
- di **avere le competenze** per poter gestire questo ruolo;
- di **assumersi la responsabilità delle politiche di sicurezza** per la macchina suddetta e **di applicare e rispettare le misure di sicurezza** previste dalla legge (Vedi AgID e https://www.sicurezzaict.unimore.it/);
- di **aver preso visione delle misure di sicurezza** poste in essere dal Dipartimento di Scienze Chimiche e Geologiche e da UNIMORE;
- di **sollevare gli amministratori di sistema** del Dipartimento di Scienze Chimiche e Geologiche e il direttore del Dipartimento di Scienze Chimiche e Geologiche dalla responsabilità per quanto riguarda le politiche di sicurezza della macchina sopra citata;
- di **rispettare i regolamenti di rete** di Ateneo.

Per diventare amministratori locali della propria macchina è necessario compilare il modulo [Assegnazione o rimozione del ruolo di amministratore locale](https://docs.google.com/forms/d/e/1FAIpQLScbFN3aQsTdN6Uuz96SLgBUsm5MaAdNfy-B7Sc19oiJXGcxpg/viewform?usp=sf_link). A seguito della compilazione del modulo verranno fornite le credenziali temporanee di un utente locale collocato nel gruppo *Administrators*. Al primo login con questo utente sarà il cambio della password predefinita. La nuova password avrà una durata di 180 giorni. L'utente amministratore locale dovrà essere usato esclusivamente per le attività che richiedono la modifica del sistema (es. solo per l'installazione del nuovo software).
